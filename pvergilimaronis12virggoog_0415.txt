384 r. vunnim maroam

et producit acu stuppas umore carentes

excitat et crebris languentem flatibus iguem ’

tandem concepto tenebrae fulgore recedunt;

oppositaque manu lumen defendit ab aura

et reserat cellae quae pervidet ostia clari.

fusus erat terra frumenti pauper acervus:

hinc sibi depromit quantum mensura patebat,

quae bis in octonas excurrit pondere libras.
inde abit adsistitque molae parvaque tabella,

quam lixam paries illos servabat in usus,

lumina fida locat; geminos tum reste lacertos

liberat et cinctus liliosae tegmine caprae

praeverrit cauda silices gremiumque molarum.

· advocat inde manus operi, partitus utrimque:

laeva ministerio, dextra est intenta labori.
liaeo rotat adsiduum gyris et concitat orbem
(tunsa ceres silicum rapido decurrit ab ictu),
interdum fessae succedit laeva sorori
alternatque vices. modo rustica carmina cantat
agrestique suum solatur voce laborem,
interdum clamat Scybalen. erat unica custos,
Afra genus, tota patriam testante figura,
torta comam labroque tumens et fusca colore,
pectore iata, iacens mammis, compressior alvo,
cruribus exilis, spatiosa prodiga planta.
continuis rimis calcanea scissa rigebant]
ranc vocat atquo arsura focis inponere ligna
imperat et flamma gelidos adolere liquores.
Postquam implevit opus iusto versatile fine,
transfert iude manu fusas in cribra farinas
et quatit, ac remanent summo purgamina dorso
subsidit sincera foraminibusque liquatur
emundata ceres. leri tum protinus iliam
componit tabula, tepidas super ingerit undas;
contrabit admixtos tum fontes atque farinas
transversa duratque manu liquidoque coacto
interdum grumos spargit sale. iamque subactum
ierat opus palmisque suum dilatat in orbem

 

