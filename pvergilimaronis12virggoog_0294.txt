truncum neuris rx 263

sat latis l'enerique datum, tetigere quod arva 1³5
fertilis Ausoniae Troes. sunt et mea contra
lata mihi, ferro sceleratam excindere gentem,
coniuge praerepta: nec solos tangit Atridas
iste dolor solisque licet capere arura Mycenis.
“sed periisse semel satis cst’': peccare luisset .
ante satis penitus modo nuuc genus omne perosos
femineum. quibus haec medii fiducia valli
fossarumque morae, leti discrimina parva,
dant animos. at non viderunt moenia Troiae
Neptuni fabricata manu considere in ignis?
non armis mihi Volcani, non mille carinis
est opus in Teucros (addant se protinus omnes
Etrusci socios); tenebras et inertia furta
[Palladii caesis summae custodibus arcis]
ne timeant, uec equi caeca condemur in alvo:
luce palam certum est igni circumdare muros.
haut sibi cum Danais rem saxo et pube Pelasga
esse lerant, decumum quos distulit Hector in annum.
nunc adeo, melior quoniam pars acta diei,
quod superest, laeti bene gestis corpora rebus
procurate, riri, et pugnam sperate parari!
interea vigilum excubiis obsidere portas
cura datur Messapo et moenia cingere tlamnris.
bis septem Rutuli, muros qui milite servent, '
delecti; ast illos centeni quemque secuntur
purpurei cristis iuvenes auroque corusci.
discurrunt variantque vices lusique per herbam
indulgent vino et vertunt crateras aenos.
conlucent ignes, noctem custodia ducit
insomnem ludo.

llaec super e vallo prospectant Troes et armts
alta tenent, nec non trepidi formidine portas
explorant pontisque et propugnacula iungunt,
tela gerunt. instat Mnestheus acerque Serestus,
quos pater Aeneas, siquando adverse uocarent,
rectores iuvenum et rerum dedit esse magistros.
omnis per muros legio, sortita periclum,

 

