250 venerut tauers vui

viribus indubitare tuis? ea verba locutus

optatos dedit amplexus placidumque petivit

coniugis inlusus gremio per membra soporem.
inde ubi prima quies medio iam Noctis abactae

curriculo expulerat somnum, cum femina primtmr.

cui tolerare colo vitam tenuique Minerva

impositum, cinerem et sopitos suscitat ignes,

noctem addens operi, famulasque ad lumina longo

exercet penso, castum ut servare cubile

coniugis et possit parvos educere natos:

haut secus ignipotens nec tempore segnior illo

mollibus e stratis opera ad fabrilia surgit.

insula Sicanium iuxta latus Aeoliamque

erigitur Liparen, fumantibus ardua saxis,

quam supter specus et Cyclopum exesa caminis

antra Aetnaea tonant validique incudibus ictus

auditi referunt gemitus striduntque cavernis ·

stricturae Chalybum et fornacibus ignis anhelat,

Volcani domus et Volcania nomine tellus.

boc tunc ignipotens caelo descendit ab alto.

ferrum exercebant vasto Cyclopes in antro,

Brontesque Steropesque et nudus membra Pyracmon.

bis informatum manibus iam parte polita

tulmen erat, toto genitor quae plurima caelo

deicit in terras, pars inperfecta manebat.

tris imbris torti radios, tris nubis aquosae

addiderant, rutili tris ignis et alitis ausui:

fulgores nunc terrificos sonitumque metumque

miscebant operi flammisque sequacibus iras.

parte alia blarti currumque rotasque volucris

instabant, quibus ille viros, quibus excitat urbes:

aegidaque lrorriieram, turbatae Palladis arma,

certatim squamis serpentum auroque polibant

conexosque anguis ipsamque in pectore divae

Gorgona, desecto vertentem lumina collo.

‘tollite cuncta’ inquit ‘coeptusque auferte labores,

Aetnaei Cyclopes, et buc advertite mentem:

arma acri iacienda viro. nunc viribus usus,

 

